# -*- mode: mandoku-view -*-
#+TITLE: 十三經義疑
#+DATE: 2018-03-28 13:09:38.045348
#+PROPERTY: ID KR1g0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一
<pb:KR1g0023_WYG_001-1a>¶
欽定四庫全書¶
　十三經義疑卷一¶
　　　　　　　　　　　　　　華亭吳浩撰¶
　易經¶
經分上下¶
¶
上下經之分其分於序卦乎奚以明其然也太極動而¶
生陽陽之徤為乾静而生隂隂之順為坤故乾坤為諸¶
卦之首循次以推得卦三十是為上經至於咸恒又為¶
<pb:KR1g0023_WYG_001-1b>¶
下經之首者則以乾道成男坤道成女人道造端乎夫¶
婦也闗雎為風始亦以夫婦之道者生民之本王政之¶
端與下經以咸恒為首之義同¶
¶
比之匪人不亦傷乎¶
¶
本義無註或謂傷哀傷也爻不言凶而象傷之葢閔之¶
而使人自惕也愚意當先説傷害而後説哀傷比匪者¶
害心害身害家害國無所不害如傷於鈇鉞見血殞命¶
者然哀哉如此説庶使觀象玩辭之人惕然知警¶
<pb:KR1g0023_WYG_001-2a>¶
¶
得金矢¶
¶
噬嗑之九四曰噬乾胏得金矢金葢取其剛也矢葢取¶
其直也聼訟貴剛直故取象於金矢歟周禮以兩造禁¶
民訟入束矢而此不言束以兩劑禁民獄入鈞金而此¶
不言鈞義必有間矣且夫金有五鈞金不必其黄也而¶
噬嗑之六五曰得黄金入金而必以黄黄矣而計其斤¶
且三十將貧者之獄終不見治歟解卦之九二亦有得¶
黄矢之文黄中色矢直也豈亦束矢之謂歟易有象取¶
<pb:KR1g0023_WYG_001-2b>¶
其意而略其迹斯可矣本義據周禮以釋金矢似不如¶
程傳及陸氏集説之為長¶
¶
不菑畬¶
¶
田一嵗曰菑菑災也始災殺其草木也二嵗曰新田新¶
成柔田也三嵗曰畬畬和也田舒緩也曰菑曰新田未¶
成熟也曰畬始成熟矣不菑而畬言因時順理而無私¶
意期望之心也无妄六二本言不耕穫不菑畬則利有¶
攸往而坊記誤有凶字鄭註遂以無功食禄為凶徴非¶
<pb:KR1g0023_WYG_001-3a>¶
易本旨¶
¶
其形渥¶
¶
鼎卦九四爻辭其形渥晁氏云諸本作刑剭朱子従之¶
按鄭註周禮司烜引易亦作刑剭之誅謂所殺不於¶
市而以適甸師者甸師掌耕耨王籍其塲上多屋刑之¶
於屋中為之隐者厚也掌戮唯王之同族與有爵者殺¶
之於甸師氏¶
<pb:KR1g0023_WYG_001-3b>¶
　十三經義疑卷一¶
